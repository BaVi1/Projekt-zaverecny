---
layout: clanek.njk
title: O tupozrakosti
perex: Jednou z nejčastějších zrakových vad u dětí je tupozrakost (amblyopie). Jedná se o sníženou schopnost vidění levého nebo pravého oka (méně často i obou očí), bez viditelných změn na zrakovém orgánu. 
foto: okluze.jpg
alt: Dítě s okluzorem
tags: blog
---
##Co je tupozrakost? 

Při tupozrakosti je **snížena zraková ostrost**, aniž je na postiženém oku patrné poškození. Jde o funkční poruchu, která vzniká bezděčným potlačováním vjemu z oka, pokud by jeho vnímání rušilo celkový zrakový vjem. K tomu dochází například  při šilhání.  Za normálních okolností jsou obě oči zaměřeny do stejného pozorovaného bodu a mozek spojí dva sítnicové obrázky téhož bodu do jednoho prostorového obrazu. V případě amblyopie, kdy dítě vidí dobře jedním okem velmi dobře a druhým velmi špatně dochází k postavení očí k nesouměrnosti a mozek dostává dva rozdílné obrazy.  Proto začne ignorovat obraz špatně vidícího oka a zpracovává jen informace z oka s dobrým, ostrým obrazem. Dítě se začne dívat jen okem, které vidí lépe. U oka druhého pak dochází ke snížení  zrakové ostrosti - tupozrakosti. 

Tupozrakost zjišťujeme také u dětí s vyšší dioptrickou vadou, po šedém zákalu, úrazu oka a podobně.   Léčba amblyopie je pouze konzervativní, nelze ji odstranit žádnou operací. Velmi důležitá je její včasná diagnostika, nejpozději do čtyř až šesti let věku dítěte. Za posledních několik let bylo prokázáno lékařskými zprávami, že i u pozdních diagnostik je možné začít s léčbou tupozrakosti. S přibývajícím věkem však účinnost léčby klesá.  Léčba tupozrakosti spočívá v přesné, správné korekci případné dioptrické vady a v pleoptickém cvičení (zakrytí zdravého oka denně na několik hodin), které provádí specialista - ortoptista.    

Pleoptika je označení pro **léčbu tupozrakosti**, kdy musíme tupozraké oko co nejvíce zatížit prací na blízko. Přinutit tupozraké oko k činnosti lze jedině vyloučením dívání se okem lépe vidoucím. Toho docílíme zakrytím oka tzv okluzí (lepicí okluzory,  gumové či plastové okluzory, okluzní kontaktní čočka).