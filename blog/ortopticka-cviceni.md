---
layout: clanek.njk
title: Ortoptická cvičení
perex: Ortoptika se podílí na preventivní, léčebné a diagnostické péči s cílem dosažení co nejlepší zrakové ostrosti a navození jednoduchého binokulárního vidění u vrozených a získaných očních vad.
foto: pleoptika.jpg
alt: Pleoptické cvičení
tags: blog
---

## Pleoptika

Označení pro léčbu tupozrakosti, kdy musíme tupozraké oko co nejvíc zatížit prací na blízko. Přinutit amblyopické oko k činnosti lze jedině vyloučením dívání se okem lépe vidoucím. Toho docílíme okluzí (zakrytím) oka ,,klapkou“ na brýlích, náplastí na kůži (okluzor) nebo na brýlovém sklu, izolepou. Léčbu okluzí je třeba doplnit aktivním a pasivním pleoptickým cvičením.

Tato léčba je dlouhodobá a vyžaduje důslednost a pravidelnost cvičení, která doporučí lékař nebo ortoptista.
Velmi důležité je správně dodržovat předepsanou dobu nošení okluze. Cvičení v ortoptické ordinaci je třeba podpořit i cvičením doma.

## Ortoptika

Nazýváme ta cvičení, která vedou k léčbě šilhání (nebo-li   konzervativní léčba strabismu). V dětském věku, kdy ještě nejsou zrakové funkce zafixovány,  je možno šilhání cvičením odstranit, nebo  stávající stav zlepšit.

U dospělých je možné cvičení provádět pouze v některých případech. To musí posoudit  oční lékař, který po zhodnocení stavu může dospělého pacienta  odelat  na ortoptické pracoviště.   